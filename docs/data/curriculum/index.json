[
    {
        "id": "cur1",
        "title": "Wat zal je leren?",
        "body": "<p>In het Graduaat Programmeren leer je programmeren en staat front-end web development centraal. Deze gevarieerde dagopleiding duurt twee jaar, bestaat uit 120 studiepunten en bevat 1200 uur praktijk.</p><h3>COMPUTER PROGRAMMING</h3><p>Bereid je maar voor om een expert te worden in front-end web development. Je wordt expert in JavaScript en leert werken met React, Node.js, TypeScript, PHP en SQL. Om je optimaal klaar te stomen voor een job als programmeur, krijg je diverse gastcolleges van experten uit het werkveld en werk je aan authentieke cases.</p><h3>APPLIED INFORMATION TECHNOLOGY</h3><p>Je verdiept je in de geschiedenis en de werking van het internet en ontdekt de logica achter programmeren. Daarnaast duik je in de informatie rond hardware, software en netwerken. Later staan onder meer databases, security en blockchain op het programma.</p><h3>UI/UX PROTOTYPING</h3><p>In de vakken van deze programmalijn verdiep je je in de codeertalen HTML en CSS. Je leert werken met grafische software en gaat design thinking toepassen. Ook ga je aan de slag met CMS-systemen zoals WordPress.</p><h3>BUSINESS & COMMUNICATION</h3><p>Je ontdekt hoe bedrijven georganiseerd zijn, je leert handleidingen schrijven en je krijgt een dieper inzicht in marketing en bedrijfscommunicatie. Je leert pitchen voor klanten en samenwerken in team. In het laatste semester geven we je bovendien alle kennis mee die je nodig hebt om als zelfstandige IT’er aan de slag te gaan.</p><h3>WORKPLACE LEARNING @WORK</h3><p>Om je toekomstige job echt te leren kennen, moet je het werkveld intrekken. Dat doe je in de programmalijn @Work. In het eerste jaar bezoek je een aantal digital agencies en voer je opdrachten voor hen uit. Je presenteert het resultaat vervolgens voor een interne en externe jury. In je tweede jaar ga je 10 weken lang werkplekleren in een digitaal bedrijf. Zo doe je praktische kennis op en ervaar je hoe het voelt om echt in team te werken. Tijdens een individueel afsluitend project dat je op de werkvloer uitvoert, verdiep je je bovendien in een onderwerp naar keuze.</p>"
    },
    {
        "id": "cur2",
        "title": "Waarom dit graduaat?",
        "body": "<h3>Een graduaatsopleiding?</h3><p>Een graduaatsopleiding is een jobgerichte opleiding, sterk gericht op het aanleren en toepassen van competenties in reële werksituaties. Ideaal voor wie een sterke en snelle start wil maken op de arbeidsmarkt. Arteveldehogeschool biedt 10 graduaten aan. Als je volmondig 'ja' kan zeggen op onderstaande vragen is de graduaatopleiding Programmeren zeker iets voor jou</p><h3>Weet je welke job je wil?</h3><p>Deze graduaatsopleiding leidt je op tot JavaScript developer, front-end webdeveloper, CMS themer, webdesigner ... Het is maar een greep uit de jobs waarvoor jij voortaan in aanmerking komt.</p><h3>Erkend knelpuntberoep</h3><p>Het tekort aan programmeurs in Vlaanderen is zo groot dat de VDAB ons Graduaat Programmeren actief promoot onder werkzoekenden. Kandidaten die aan alle voorwaarden voldoen, krijgen hun inschrijvingsgeld terugbetaald en ontvangen een forfaitaire tussenkomst voor leerkosten zoals de aankoop van een laptop. Verder is er nog een vergoeding voor hun verplaatsingen, en worden eventuele kosten voor kinderopvang terugbetaald.</p><h3>Leer je graag al doende?</h3><p>De focus in de opleiding ligt op de praktijk. Van bij de start leer je theorie omzetten in praktijk aan de hand van concrete opdrachten. Zo werk je in het vak @Work real life cases van digital agencies uit onder begeleiding van de docenten. Je gaat op kijkstage en doet mee aan hackathons. In het tweede jaar draai je mee in een echt bedrijf en word je gecoacht door de docenten.</p><h3>Wil je ervaring op je cv kunnen zetten?</h3><p>Werkplekleren en bootcamps maken een groot en belangrijk deel uit van een graduaat. Hierbij ga je concrete opdrachten en vragen van bedrijven aanpakken en tot een goed einde brengen. Zo doe je werkervaring op tijdens je opleiding en kan je hiermee uitpakken tijdens een sollicitatiegesprek of in je portfolio.</p><h3>Wil je goed begeleid worden?</h3><p>Je krijgt les in relatief kleine groepen. Verschillende coaches staan steeds paraat om je vragen te beantwoorden.  Trajectcoaches volgen je nauwgezet op en sturen bij waar nodig. Je kan gebruik maken van de leerbegeleiding die wordt aangeboden voor onderwerpen zoals faalangst, uitstelgedrag, planning, timemanagement, …</p><h3>Zou je op termijn graag een bachelordiploma behalen?</h3><p>Dat kan na je graduaatsopleiding via een verkort traject (minstens 90 studiepunten of 1,5 jaar).</p>"
    },
    {
        "id": "cur3",
        "title": "Wat na je opleiding?",
        "body": "<h3>Veel opties</h3><p>Benieuwd naar jouw toekomstmogelijkheden? Met je graduaatsdiploma op zak kan je allerlei richtingen uit.</p><h3>JOBS</h3><p>Laat je creativiteit de vrije loop als web designer, front-end web developer, CMS themer, full-stack JavaScript developer of een andere trendy functie in een hippe start-up of digital agency.</p><h3>SECTOREN</h3><p>Je kan een carrière uitbouwen bij een gespecialiseerd digitaal bureau of op de IT-dienst van een (internationaal) bedrijf, een kmo of een non-profitorganisatie, bij de overheid ... </p><h3>ZELFSTANDIGE</h3><p>Liever als zelfstandige front-end developer aan de slag? Wij leren je alles wat je moet weten om een zaak op te zetten in bijberoep of hoofdberoep. Zo kan je voor je eigen klanten mobiele en online toepassingen gaan ontwikkelen.</p><h3>LIEVER VERDER STUDEREN</h3><h3>EXTRA BACHELORDIPLOMA</h3><p>Wil je meer? Zin om je kennis te verbreden? Zou je graag extra verantwoordelijkheden opnemen? Arteveldehogeschool biedt heel wat vervolgopleidingen aan die aansluiten bij je interesses. Je kan bijvoorbeeld een bachelor Grafische en digitale media behalen via een verkort traject.</p>"
    },
    {
        "id": "cur4",
        "title": "FAQ",
        "body": "<h3>Hoeveel kost de opleiding?</h3><p>Eén voltijds jaar van 60 studiepunten kost € 938,80.  Beursstudenten betalen steeds € 110,80. Naast het inschrijvingsgeld en de laptop zijn er nog kosten zoals software, studiemateriaal, studiereizen en printmateriaal. Hievoor reken je best op een 500 euro per studiejaar. Alle kosten zijn onder voorbehoud.</p><h3>Welk studiemateriaal heb je nodig?</h3><p>We werken voornamelijk met digitaal studiemateriaal dat ter beschikking wordt gesteld op het elektronisch leerplatform. Bij de start van de lessen kom je alles te weten over het studiemateriaal.</p><h3>Welke laptop heb ik nodig?</h3><p>Wie voor de opleiding Graduaat Programmeren kiest, heeft gegarandeerd een laptop nodig. Je bepaalt volledig zelf of je voorkeur uitgaat naar een Mac of een pc. Op de campus zijn beide besturingssystemen alvast voorzien.</p><p>Minimumconfiguratie:</p><ul><li>i5 (8ste/9de generatie) processor of evenwaardig alternatief van AMD</li><li>8 GB RAM</li><li>2 GB grafisch geheugen</li><li>512 GB SSD-schijf</li><li>Wifi 802.11 a/g/n</li></ul>"
    }
]
